Akıllı Şehir Uygulamaları
İstanbul Akıllı Şehir Projesi bir master plan yaklaşımı çerçevesinde İstanbul’un “akıllı şehir” çalışmalarına yönelik 
olarak teorik altyapının ortaya konması, İstanbul’a uygun 
akıllı şehir uygulamalarının tasarlanması ve uygulamaların 
hayata geçmesini sağlayacak olan yol haritasının belirlenmesi ile bu doğrultuda İstanbul’un kapasitesinin geliştirilmesi kapsamında projeler gerçekleştirmektir.
Açık Veri Portalı
İstanbul Büyükşehir Belediyesi Açık Veri Portalı, şehre ait 
verilerin katılımcılık ve şeffaflık ilkesince, açık formatta vatandaş ile paylaşıldığı bir projedir. Veriler, Kişisel Verilerin 
Korunması Kanunu (KVKK) hükümlerine (anonimleştirilerek) ve hukuka uygun şekilde ücretsiz olarak vatandaşlarla 
paylaşılmaktadır. Portal 18.01.2020 tarihinde https://data.
ibb.gov.tr internet adresinden 80 veri kümesi ile vatandaşlara açılmış olup, şu anda 9 kategoride (Mobilite, Çevre, 
Yaşam, İnsan, Enerji, Yönetişim, Güvenlik (Afet Yönetimi), 
Ekonomi, Bilgi ve İletişim Teknolojileri) 43 tanesi çevrimiçi 
olan, 480 veri kümesi ile hizmet vermektedir. Portal üzerinden alınan vatandaş veri isteği sayısı 588’e ulaşmıştır.
B40 Açık Veri Portalı
B40 Açık Veri Portalı, B40 Balkan Şehirleri Ağı’na dâhil 
olan şehirlere ait verilerin katılımcılık ve şeffaflık ilkesince, 
açık formatta paylaşıldığı bir projedir. Veriler, Kişisel Verilerin Korunması Kanunu (KVKK) hükümlerine ve Avrupa 
Birliği Genel Veri Koruma Tüzüğü’ne (GDPR) uygun şekilde ücretsiz olarak vatandaşlarla paylaşılmaktadır. Portal 
https://opendata.b40cities.org adresinde yayına alınmıştır. Şu anda 9 kategoride (Mobilite, Çevre, Yaşam, İnsan, 
Enerji, Yönetişim, Güvenlik, Ekonomi, Bilgi ve İletişim Teknolojileri) 645 veri kümesi ile hizmet vermektedir. 
Yıl içerisinde; İstanbul, İzmir, Atina, Tekirdağ, Zenika, Pula, 
Podgorica, Saraybosna, Kırklareli, Çanakkale, Kotor’un 
dâhil olduğu Portal’a Split şehri de eklenerek toplam veri 
sağlayan şehir sayısı 12’ye çıkarılmıştır. Mevcutta Açık Veri 
Portalı olan şehirler ile B40 Açık Veri Portalı arasında otomatik entegrasyon süreçleri rutin faaliyet olarak devam 
etmektedir. 
İstanbul Senin Uygulaması
İstanbulluların ücretsiz, güvenli ve kolay bir şekilde ihtiyaç 
duyacağı tüm belediye uygulamalarına tek bir yerden erişebileceği dijital, güvenlikli ortak ödeme altyapısına sahip 
yeni nesil akıllı şehir uygulamasıdır. İnsana özeni ve kente 
hizmeti esas alan büyük bir hayalin ilk adımı olarak; İstanbullular şehirdeki gelişmeler hakkında doğru bilgilere ulaşacak, düşünce ve görüşlerini iletebilecek, şehrin yönetiminde 
söz sahibi olabilecektir. Şeffaflığı ve katılımcılığı sağlamak 
için tasarlanan uygulama ile ulaşımdan fatura ödemelerine, 
alışverişten finansal hizmetlere kadar birçok alanda hizmet 
sağlanacak; ürün ve hizmetlerini sunacak kurum ve şirketler İstanbullulara tek yerden ulaşıp bu güvenli pazar yerinin 
sağlayacağı fırsatlardan yararlanacaktır. Uygulama içerisinde 82 adet (Çözüm Merkezi, Canlı Destek, Söz Senin, Askıda Fatura, Yuvamız İstanbul, Genç Üniversiteli, Afet Bilgi 
Sistemi, Halk Bakkal, Sen Oku Diye, Bütçe Senin, Anne Kart, 
Tech İstanbul gibi) mini app yer almaktadır. Mobil uygulama 
yıl sonu itibarıyla 3 milyon 340 bin kayıtlı kullanıcı ve 5 milyon 705 bin indirme sayısına ulaşmıştır.
Veri Analitiği Çalışmaları
Veri analitiği çalışmaları kapsamında; Genç Üniversiteli 
Başvuru Raporu Ekranı; Genç Üniversiteli ve Sen Oku Diye 
projesi kapsamında hazırlanan bu raporda, ilgili programlara gün gün başvuru yapan öğrenci sayısını iş birimlerinin 
takip edebilmesi için oluşturulmuş rapordur.
Genç Üniversiteli Başvuru Modeli; Genç üniversiteli burs 
programı kapsamında geçmiş yıllarda yapılan başvurular 
ve bu başvurulardaki detaylar buna ek olarak burs başvurusu olumlu veya olumsuz sonuçlanan kişilerin bilgileri veri 
seti haline getirilmiş ve bir makine öğrenmesi modeli ile 
yeni gelen başvuruların olumlu veya olumsuz olma durumları tahmin edilmiştir.
Yıllara Göre Trafik Yoğunluğu Analiz Raporu; Son 3 yılın eylül ve ekim ayları için segment ve yön bazında ortalama hız 
verileri analiz edilmiştir. 24 saatlik zaman dilimi sabah-öğle-akşam kategorileri kapsamında gruplanarak, geçmiş 
yıllardaki trafik davranışları ile kıyaslanmıştır.
Bloomberg GMC Aylık Raporu; Askıda Fatura destek paketlerinin aylara ve yıllara göre istatistik bilgilerinin raporlandığı süreçtir. 
Açık Veri Platformu Dijital Kayıt Rapor Ekranı; Açık Veri 
Platformu projesinin istatistiklerinin bir gösterge paneli 
(dashboard) üzerinden anlık takip edilebilmesi amacıyla 
gerçekleştirilmiş bir rapordur.
Bölgesel İstihdam Ofisi Raporu; Bölgesel İstihdam Ofisi 
veri tabanlarında bulunan veriler ve büyük veri havuzunda bulunan demografik özellik verilerinin çarpıştırılmasıyla 
oluşturulan rapordur.
İstanbul Senin Uygulaması Raporu; İstanbul Senin uygulamasının her bir mini app için bilgi içeren detaylı bir rapordur
Baraj Doluluk Oranı Tahminlemesi; Aylık olarak İSKİ’den 
alınan günlük baraj doluluk oranları, baraj hacimleri, günlük Avrupa ve Anadolu yakasındaki toplam su tüketimi, 
günlük barajlara düşen yağış miktarı verileri ile tahminleme algoritmaları oluşturulmaktadır. 
İBB Kültür Etkinlikleri, Etkinlik Katılımcı Raporu ve Enstitü 
İstanbul İSMEK Eğitimleri Yoklama Raporu; İstanbul Senin 
uygulaması içerinde yer alan İBB Kültür, İBB Etkinlik ve İBB 
Eğitim mini app’lerinin kullanım raporlarıdır.
İBB Wi-Fi Raporu; İBB Wi-Fi bağlantı sayıları, hata alan log 
ve cihaz detayları gibi kapsamlı bilgileri içeren bir rapordur.
İstanbul Senin Hakkında Gelen Çağrıların Metin Analitiği; 
ALO153 çağrıları konularından İstanbul Senin hakkında 
gelen çağrılar metin analizinde alt konularına ve kullanıcıların verdiği detaylara göre incelenmiştir. çalışmaları yürütülmektedir.
Afet Odaklı Dijital İkiz Projesi
Proje ile afet öncesi, afet anı ve sonrası için her türlü kamu 
kaynağı bilgisinin tek bir platformda entegre edilmesi, yönetimin tek merkezden yapılması, böylelikle kaynakların 
doğru ve etkin kullanımının sağlanması, afet öncesi simülasyon ve tahminler ile afet anındaki kaos durumunun 
yarattığı her türlü bilgi akışı eksikliği ve bunun yarattığı 
problemlerin önüne geçilmesi hedeflenmektedir. Faaliyet 
yılı içerisinde iç kaynaklarla mevcut veri ve sistemler kullanılarak bir dijital ikiz uygulaması hazırlanmıştır. İstanbul 
ili sınırlarını kapsayacak afet odaklı bir dijital ikiz platformu 
oluşturulması ve işletilmesi amacına yönelik başlatılan çalışmalar kapsamında; literatür taraması, firma araştırması, 
dijital ikiz bileşenleri mevcut sistemlerin analizi ve entegrasyonu, kapsam ve içerik oluşturma, veri temini için ön hazırlıklar, proje finansmanı çalışmaları yapılmıştır.